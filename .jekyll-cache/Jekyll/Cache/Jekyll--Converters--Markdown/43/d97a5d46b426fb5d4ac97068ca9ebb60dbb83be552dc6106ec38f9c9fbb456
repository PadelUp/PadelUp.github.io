I"
<h2 id="materiali">Materiali</h2>

<p>I materiali di fabbricazione sono spesso oggetto di <strong>innovazione tecnologica</strong>. Attualmente si utilizzano prevalentemente <strong>fibre di carbonio</strong> e <strong>fibre di vetro</strong> per la realizzazione del telaio. Internamente, quello che si definisce il centro o “nucleo” della racchetta, è composto da gomma di due tipologie: la gomma <strong><em>Foam</em></strong>, inteso come polietilene, caratterizzata da una maggior elasticità e quindi una maggior morbidezza, la gomma <strong><em>Eva</em></strong>, che risulta invece più rigida. La prima ha un maggior controllo e una durabilità inferiore, mentre la seconda ha minor controllo e maggiore resistenza, con una ridotta capacità di assorbire le vibrazioni del colpo.</p>

<p>La differenza visiva tra i due materiali si riscontra osservano all’intento dei fori: se la racchetta presenta una gomma “bucherellata” si tratta di gomma <strong><em>Foam</em></strong> mentre se il contenuto si presenta uniforme e perlopiù liscio allora si tratta di gomma <strong><em>Eva</em></strong>.</p>

<h2 id="resistenza-e-riparazioni">Resistenza e riparazioni</h2>

<p>Pensare che la resistenza di una racchetta da paddle sia direttamente proporzionale al suo costo è il primo <strong>errore di giudizio</strong> che si commette prendendo come punto di riferimento solo il <strong>prezzo</strong>. Le case produttrici attestano che la durata media di una racchetta sia compresa tra i <strong>6 e i 12 mesi</strong>, ma spesso può arrivare ad essere utilizzata in sicurezza per periodi di tempo maggiori, fino ad un paio d’anni.</p>

<p>La <strong>resistenza</strong> varia a seconda dell’utilizzo, dell’intensità di gioco e dall’attenzione del giocatore, in modo particolare fuori dal campo. Un <strong>uso intenso</strong> della racchetta invece può portare ad un rapido deperimento della gomma interna; l’esposizione a fenomeni climatici, quali pioggia e calore, danneggiano inoltre le sue componenti strutturali, così come  una maggiore frequenza degli urti aumenta la possibilità di scheggiare il telaio. I segni di cedimento si manifestano con <strong>crepe</strong> sui bordi e con <strong>fessure</strong> tra le giunture dei fori.</p>

<p>Per quanto concerne le <strong>riparazioni</strong>, non avendo corde o parti intercambiabili, queste possono essere intese al solo fine di estendere la durata della racchetta per una decina di partite circa: nel padel è impossibile ripristinare la situazione originale della racchetta.</p>
:ET
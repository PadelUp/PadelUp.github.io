I"(<p>I giocatori più vincenti del <strong>nuovo millennio</strong> , conosciuti bene fino al giorno d’oggi, sono <em>Juan Martin Diaz</em> e <em>Fernando Belasteguin</em> che dominarono dal <strong>2001 al 2015</strong> , vincendo ben 170 tornei su 191 disputati.</p>

<p>Lo spostamento geografico del focus internazionale portò nel <strong>2005</strong> alla nascita del <em>“Padel Pro Tour”</em> (PPT), torneo che da quel’anno fino al 2012 divenne il punto di riferimento per il padel professionistico. Non tardò ad arrivare anche la <strong>“seconda generazione”</strong> di volti noti e spettacolari come <em>Paquito Navarro</em>, <em>Pablo Josè Lima</em> e <em>Miguel Lamperti</em>.</p>

<p>Nel 2011 l’organizzazione raggiunse un traguardo importante per il futuro del circuito con la <strong>storica partnership</strong> con <em>Bwin</em>, sito di scommesse sportive e giochi online più grande d’Europa. L’accordo portò il marchio austriaco a radicare il proprio nome nel massimo circuito sportivo, che divenne <em>“Bwin Padel Pro Tour”</em>. Nonostante l’ampia diffusione ottenuta su diversi media, a livello nazionale e internazionale, questa sponsorizzazione <strong>ebbe vita breve</strong>, il contratto si esaurì e non venne rinnovato, gia a decorrere dal’anno successivo, e così il** 2012 sancì la fine** del <em>“Padel Pro Tour”</em> per la scadenza dei diritti legati alla <em>sponsorship</em>.</p>

<p>Gli accresciuti <strong>interessi economici</strong> legati allo svolgimento dei tornei spinse un’associazione privata chiamata <em>World Padel Tour</em> (WPT) a tentare di prendere il controllo del circuito, arrivando anche a vere e proprie battaglie legali.</p>

<p><img src="/images/posts/historia-propadeltour.jpg" alt="storia world padel tour torneo professionistico internazionale paddle" /></p>

<p>Il <em>World Paddle Tour</em> e il <em>Padel Pro Tour</em> firmarono un <strong>accordo storico</strong> incentrato sullo sviluppo e la crescita del padel, per una continua ascesa di questo sport. Le due organizzazioni <strong>si divisero i compiti</strong> : il PPT incentrò le proprie mansioni nel’organizzazione degli eventi mondiali, puntando sulla spettacolarità della disciplina, mentre il WPT progettò il proprio calendario con tornei che tenessero più in considerazione risultati e classifiche. Nel’accordo si stabilì che le manifestazioni potessero coesistere senza problemi di sovrapposizione, per garantire la partecipazione dei migliori giocatori del pianeta ad entrambi i circuiti. <strong>Molti dei giocatori</strong> aderenti al’associazione professionistica, si dichiararono però <strong>non disposti</strong> a partecipare al <em>Padel Pro Tour</em>, decisione che ne determinò la <strong>storica fine</strong>.</p>

<p>Attualmente <strong>l’unico circuito ufficiale internazionale</strong> è il <em>World Padel Tour</em>, che prosegue la storica attività di promozione e diffusione di questo sport. <em>Main sponsor</em> è attualmente la <em>“Estrella Damm”</em>, l’azienda spagnola produttrice di birra, logo che avrete avuto senz’altro modo di vedere alle spalle dei giocatori sui cartelloni pubblicitari, proprio dove una volta era posizionato quello della <em>Bwin</em>, partner del “fu” <em>Padel Pro Tour</em>, che i nostalgici ricorderanno bene.</p>
:ET
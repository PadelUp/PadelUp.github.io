I"3	<h2 id="anatomia">Anatomia</h2>

<p>Le <strong>racchette da Padel</strong>, a differenza del tennis, non sono provviste di incordatura e la loro genesi è più vicina alla racchetta del beach tennis. Ne risulta uno strumento costruito prevalentemente in <strong>carbonio</strong> e <strong>kevlar</strong>; più spessa e compatta di quella da beach tennis e più maneggevole e pratica, è lunga circa 45,5 cm e larga 26 cm, lo spessore massimo è 38 mm e il suo peso oscilla tra i 250/300gr per i modelli junior e 360/390 grammi per i giocatori adulti.</p>

<h2 id="le-forme">Le Forme</h2>

<p>Le racchette da Padel vengono generalmente prodotte in <strong>tre forme</strong> diverse:</p>

<p><img src="/images/posts/pala-shape-text.jpg" alt="forma racchetta da padel paddle pala shape " /></p>

<h3 id="rotonda">Rotonda</h3>
<p>La classica forma tondeggiante si distingue per un <strong>bilanciamento basso</strong>, rende semplice l’impatto e il <strong>controllo</strong>, è particolarmente adatta ai giocatori che cercano la sicurezza di un colpo ben assestato, piuttosto che un colpo di chiusura. Non bisogna credere che sia una racchetta per soli principianti, piuttosto è corretto dire che molti giocatori, dopo aver preso la mano con questo sport, preferiscono giocare con un tipo di racchetta che prediliga caratteristiche diverse dal controllo.</p>

<h3 id="lacrima--goccia">Lacrima / Goccia</h3>
<p>Un <strong>bilanciamento</strong> spostato più <strong>verso il centro</strong> rispetto alla forma rotonda consente una padronanza nel dosaggio della forza, senza però tralasciare una buona risposta anche in fase di controllo, favorisce un tipo di gioco equilibrato tra la fase offensiva e quella difensiva, si colloca quindi come <strong>modello intermedio</strong> rispetto gli altri due.</p>

<h3 id="diamante">Diamante</h3>
<p>Il <strong>bilanciamento in testa</strong> esalta la <strong>potenza</strong> di esecuzione nel colpo a discapito del controllo, che dovrà essere compensato dalla sensibilità individuale del giocatore; per questo motivo la forma “diamante” è associata a giocatori di livello esperto in grado di apportare la propria esperienza nel maneggiare una racchetta dedita al gioco di attacco.</p>

<p><img src="/images/posts/pala-balance.jpg" alt="bilanciamento racchetta da padel paddle pala balance" /></p>
:ET